---
layout: post
title: Verbale incontro del 19 gennaio 2017
subtitle: Riunione gruppo di lavoro  Antenna Pon puglia presso l’ARTI. 
tags: [antennapon]
bigimg: /img/posts/pon2.jpg
---

L’incontro è cominciato alle ore 15 introdotto dal responsabile regionale Antenna PON-RI 2020.
Dopo un rapido riepilogo della assemblea dei sindaci tenutasi a Brindisi lo scorso 22 dicembre, si è confermato l’obiettivo di arrivare entro la scadenza del 28 febbraio per  avviare la fase della costituzione della rete regionale.

<!-- more -->

I comuni dovranno adempiere a delibere di giunta e successivamente di consiglio per l’adesione,con le indicazioni che sono state date con una scorsa comunicazione.

**Entro il 10 Febbraio i Comuni** e gli enti territoriali potranno, inoltre ,candidarsi ad essere capofila della associazione fra comuni (oltre a far parte della rete medesima). Attualmente la Provincia di Brindisi si è candidata ad essere ente capofila.

Sono stati introdotti gli argomenti all’ordine del giorno, informando i presenti che è stata inviata al MIUR  una relazione sulle attività svolte e sul percorso amministrativo e collaborativo fra gli enti , le pubbliche amministrazione, il  partenariato economico sociale, il sistema della università e della ricerca.

Al fine di facilitare il lavoro che si sta svolgendo sui territori e nelle comunità si è proposto di indicare alcune di figure di coordinamento per la costruzione e  l’attuazione del programma della antenna PON che si compone  di alcuni progetti e   alcune aree tematiche legate al PON/POR:

* **Progetto comunicazione e informazione della ANTENNA PON**: Smart Citizen - Cisternino (Davide Bruno), Gioia del colle ([Giuseppe Zileni](mailto: giuseppe.zileni@gmail.com));
* **Progetto Aree interne/Monti Dauni**: 
	* Maria Incoronata Fredella ([Associazione log01](http://log01.it)/Rocchetta Sant’antonio)
	* Andrea Acquaviva (Lega COOP)
	* prof. Grandagliano (UNIFG);
* **Scuola [Senza Zaino](http://www.senzazaino.it)**: Antonella Mitola Scuola primaria di Valenzano
* **Smart communities/aree urbane e perurbane**: 
	* Porzia Pietrantonio, progetti europei su fondi diretti UE e rapporti 
	* ALDA: De Bonis (ISBEM);
* **Agrifood ed economia del mare**: Gianluigi Cesari (ricercatore indipendente)
* **Made in Italy Creatività Design**: Pasquale Ribezzo (CNA)

Si è passati ad illustrare la scheda proposto dall’ARTI  per la individuazione e raccolta dei bisogni al fine di costituire una banca dati, suddivisa per territori e definire, sulla base di questa raccolta, su quali obiettivi tematici e azioni riferite agli strumenti della programmazione europea, nazionale e regionale riferirsi, con particolare attenzione ai PON nazionali e PO fesr regionali.
Si è deciso di procedere ad organizzare alcuni incontri sui territori per promuovere questa iniziativa importante per determinare scelte  che possano incidere anche sulla stesura di prossimi bandi.
Si è aperto il dibattito con numerosi interventi dove sono emersi con chiarezza  questi temi: 

* La necessità di avere una banca dati su quanto sino ad ora si è prodotto in termini di progetti finanziati  dal miur e dalla regione puglia al fine di avere una anagrafe da cui  poter attingere informazioni e risultati sia in riferimento alla programmazione 2007 2013 che rispetto alla nuova;
* SI è STABILITO DI TENERE IL 17 FEBBBRAIO UNA INIZIATIVA A ROCCHETTA SANT’ANTONIO (Monti Dauni) con la partecipazione dei sindaci dei Monti Dauni , del MIUR,della Regione Puglia.L’ iniziativa  sarà coordinata da Maria Incoronata Fredella ,Ricercatrice dell’ UNIVERSITA’ del Sannio e delegata del comune di Rocchetta.
* Di mettere a punto un calendario fra gennaio e febbraio per fare questa ricognizione dei fabbisogni che pensiamo si possano tenere per area territoriale a Manfredonia, Molfetta, Gioia del colle, Bari,Rutigliano/adelfia,Altamura/gravina, Laterza, Grottaglie, Gallipoli. Si procederà a contattare i comuni per definire le date e stabilire il programma esatto degli incontri.
* Si è insisitito  negli interventi ,della necessità di definire un diverso paradigma per approcciare il tema della innovazione e della ricerca con una visione sociale aperta ai territori e alle comunità e in questa direzione sia il delegato dell’università di Foggia che del rappresentante dell’Università di Bari hanno confermato la volontà di attuare la terza missione.

L’incontro si è chiuso alle ore 17.30 circa.

Il Comune di Altamura e Adelfia attraverso i loro assessori presenti all’incontro hanno manifestato la volontà di aderire alla rete regionale.

** ENTRO LA FINE DI FEBBRAIO 2017 SARA’ CONVOCATA UNA ASSEMBLEA GENERALE DEI COMUNI PER L’APPROVAZIONE DELL’ATTO COSTITUTIVO E STATUTO DELLA COSTITUENDA ASSOCIAZIONE. **

<div style="margin-top: 30px">
<a class="twitter-moment" href="https://twitter.com/i/moments/797854536320880640">Rete Antenna PON Puglia</a>
<script async src="//platform.twitter.com/widgets.js" charset="utf-8"></script>
</div>

